<div align="center">
# siamSquare
</div>

<div align="center">
**Author:** chai chaimee
</div>

<div align="center">
**URL:** https://github.com/chaichaimee/siamSquare
</div>

siamSquare เป็นส่วนเสริมที่รวมคลังคำภาษาไทยพร้อมความหมายไว้เกือบ **30,000 คำ** ที่มาพร้อมฟังก์ชันในการเขียน, ค้นหา, สะกด, เพิ่มหรือแก้ไข, คัดลอกทั้งคำหรือความหมาย, และสำรองคลังคำที่ผู้ใช้สามารถเพิ่มเติมเข้าไปได้ด้วยตัวเองอย่างสะดวกที่สุด ด้วยการจัดเรียงพยัญชนะตามระบบมาตรฐาน ก-ฮ

เหมาะสำหรับ **นักเรียน, นักศึกษา, นักเขียน และบุคคลทั่วไป** ที่มีปัญหาทางด้านสายตา แต่ต้องการความแม่นยำ ถูกต้องในการเขียน และค้นหาความหมายของคำ

ขอขอบคุณ kaikki.org สำหรับฐานข้อมูลทรัพยากรทางภาษาไทยเพื่อการศึกษาของผู้พิการทางสายตา เพื่อนำมาสร้างความรู้เชิงสาธารณะ https://kaikki.org

---

## siamSquare hot keys

**Control+F1** : เปิด **Layer mode** ของ siamSquare

ขั้นตอนแรก ต้อง **select** เลือกคำจากเอกสารหรือหน้าเว็บไซต์ก่อน จากนั้นจึงกดคำสั่งเพื่อเปิด layer mode แล้วทำอย่างใดอย่างหนึ่งดังต่อไปนี้:
* กด **1** : ความหมายคำ
* กด **2** : คำใกล้เคียง
* กด **3** : สะกดคำ
* กด **4** : เปิด siam center

---

## ขั้นตอนการใช้งาน siamSquare

* ขั้นแรก ให้ **เลือกคำก่อน** จากไฟล์เอกสาร หรือเว็บไซต์ เช่น เมื่อ select คำว่า **"พิพิธภัณฑ์"**

* จากนั้นกด **CTRL+F1** เพื่อเปิด layer key

* ถ้าต้องการทราบ **ความหมาย** ให้กด **1**

จะได้ยินประกาศ **"สถานที่เก็บรวบรวมและแสดงสิ่งต่าง ๆ ที่มีความสำคัญด้านวัฒนธรรมหรือด้านวิทยาศาสตร์ โดยมีความมุ่งหมายเพื่อให้เป็นประโยชน์ต่อการศึกษา และก่อให้เกิดความเพลิดเพลินใจ"**

* กรณีที่ผู้ใช้เขียนคำว่า "พิพิธภัณฑ์" ไม่ถูก

โดยที่ผู้ใช้ พิมพ์แค่ "พิพิ" พ, สระอิ, พ, สระอิ (เว้นพยัญชนะที่ไม่ทราบไว้)

จากนั้นก็ให้ select คำนี้ แล้วกด **CTRL+F1** จากนั้นกด **2** เพื่อเข้าสู่โหมดคำใกล้เคียง จะมีคำปรากฏขึ้นมาให้ผู้ใช้เลือก ดังต่อไปนี้:

พิพิธ,

พิพิธภัณฑสถาน

พิพิธภัณฑ์

เมื่อผู้ใช้เลือกคำว่า **"พิพิธภัณฑ์"** แล้วกด **enter** จากนั้นมันจะวางคำนี้ลงไปแทนที่คำที่ผู้ใช้เลือกไว้อัตโนมัติ

ต่อไปนี้จะไม่มีปัญหาเรื่องคนตาบอดเขียนผิดอีกแล้ว

* กรณีต้องการทราบ **คำสะกด** เมื่อผู้ใช้กด **CTRL+F1** แล้วตามด้วยกด **3** จะเป็นการสะกดคำคำนั้นทีละตัว

* กรณีกด **4** จะเป็นการเปิดหน้าต่าง **siam center** ซึ่งเปรียบเสมือนกำลังเปิดพจนานุกรมเล่มเขื่อง หนาประมาณเท่าเล่มจริง ถ้านับตามจำนวนประมวลคำที่มีเกือบ **30,000 คำ** เมื่อกดแล้วหน้าต่างพจนานุกรมจะเปิดขึ้นมาทันที มันจะกระโดดไปยังหมวด **พ** โฟกัสอยู่ที่คำว่า **"พิพิธภัณฑ์"** แล้วถ้า **tab** ลงไปก็จะเป็นช่อง ความหมายของคำคำนั้น ใน dialog list ที่โฟกัสอยู่ที่ พิพิธภัณฑ์ ผู้ใช้สามารถกดตัวภาษาไทยเพื่อค้นหาคำอื่นๆ ได้อย่างสะดวกดาย เช่น กด **สระโอ** มันจะกระโดดไปที่คำที่มี สระโอนำหน้า โดยเริ่มจาก **โพ** หรือจะกด **พ** ตามด้วย **สระอา** มันจะกระโดดไปยัง คำที่ขึ้นต้นว่า **พา** อัตโนมัติ"

* นอกจากนี้ ภายในหน้าต่าง **siam center** ยังมีปุ่ม **เพิ่มคำ** **แก้ไขคำ** ในกรณีที่ผู้ใช้ต้องการเพิ่มคำใหม่ลงในพจนานุกรมเอง หรือแก้ไขคำหรือความหมายที่ไม่ถูกต้อง เมื่อแก้ไขเสร็จ **NVDA** จะสร้าง **backup file dictionary** ให้ผู้ใช้ได้เก็บสำรองเอาไว้อัตโนมัติอีกด้วย

* สามารถใช้งาน **off line** ได้ทุกที่•
